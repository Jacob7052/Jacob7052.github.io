---
layout: default
title: 14. Zamek Książ w Wałbrzychu
permalink: /castles/14._Zamek_Książ_w_Wałbrzychu.html
---

# 14. Zamek Książ w Wałbrzychu

Czarujący Zamek Książ położony na Pogórzu Wałbrzyskim pośród lasów Książańskiego Parku Krajobrazowego jest największym dolnośląskim zamkiem oraz trzecim takim w naszym kraju. Większy  jest jedynie krzyżacki zamek w Malborku oraz krakowski Wawel. Historia Zamku Książ sięga hen, daleko, aż do 1288 roku. Swój największy rozkwit budowla zawdzięcza rodzinie Hochbergów, która władała majątkiem przez kilka stuleci. To wówczas po zamkowych komnatach spacerowała słynna i kochana po dziś dzień księżna Daisy. Jednak dla nas najważniejszy jest fakt, że wnętrza zamku zostały udostępnione zwiedzającym. Dzięki czemu będziecie mogli odwiedzić przepyszną Salę Maksymiliana, która była później inspiracją dla słynnej Sali Lustrzanej w Zamku w Pszczynie. Niestety spora część zamkowych komnat została bezpowrotnie zmodyfikowana przez hitlerowców podczas wojny. Dodatkowo germańscy najeźdźcy zaczęli drążyć w zamkowych podziemiach tunele, będące elementem słynnego kompleksu Riese. Na zwiedzanie zamku zarezerwujcie sobie najlepiej cały dzień, bo oprócz sal i komnat, wypada zajrzeć do podziemi, ogrodów, mauzoleum Hochbergów, jak również do imponującej palmiarni. A i są tutaj romantyczne, choć sztuczne, ruiny zamku Stary Książ. Bez dwóch zdań –  wybierając się w odwiedziny, koniecznie zarezerwujcie sobie cały dzień. Więcej o zwiedzaniu Zamku Książ przeczytacie tutaj.

![14. Zamek Książ w Wałbrzychu](https://hasajacezajace.com/wp-content/uploads/2021/11/zamek-ksiaz-38.jpg)

## Krótka notatka od kaczki

Zamek Książ, położony w Wałbrzychu, jest jednym z największych zamków w Polsce. Jego budowa rozpoczęła się w 1288 roku, a fundatorem był książę Bolko I Surowy. Zamek pełnił różne funkcje na przestrzeni lat, począwszy od siedziby książęcej, przez miejsce spotkań arystokracji, aż po funkcje militarne. W XVIII wieku zamek został przebudowany w stylu barokowym przez rodzinę Hochbergów, którzy uczynili z niego swoją rezydencję. W XX wieku zamek był wykorzystywany przez Niemców jako siedziba administracyjna, a po II wojnie światowej przeszedł w ręce polskie, stając się popularnym obiektem turystycznym i miejscem organizacji wydarzeń kulturalnych. Dziś Zamek Książ jest znany z pięknych ogrodów, bogatej historii oraz licznych legend.

## Kilka (również kaczkowych) fotografii

![](https://wyjade.pl/resources/miejsca/103/zamek-z-lotu-ptaka.jpg)

![](https://i.ytimg.com/vi/GBRan5Pc10U/maxresdefault.jpg)

![](https://i.ytimg.com/vi/SMreZ7zjGTw/maxresdefault.jpg)

Powrót do strony głównej [Zamki w Polsce](../index.md)

